lmp. Alexii Cmnneui. 357

άπὸ τῶν ἁγίων περιελθόντα ἐκκλησιῶν, καὶ πᾶσα μὲν ἡ προ-
τέρα βουλὴ’ επι ταῖς περισχούσαις τὴν ῥωμανίαν στενοχωρίαις
εἰς τούναντίον περιηνέχθη, πολλαχόθεν δὲ τὸ κέρας ὑψώθη τῶν
ἐπανισταμένων ἡμῖν, καὶ τὸ τῆς βασιλείας ἤδη σκάφος πεσεῖν
ὑποβρύχιον κινδυνεύει, εἰ μὴ ἡ παναλκὴς δύναὲιιις τοῦ θεοῦ οἷς
οἶδε κρίμασιν αὐτοῦ ἀντιλήψεται καὶ εἷς αυραν στήσει τὴν
καταιγίδα· ἔδοξε τῇ βασιλείᾳ ἡμῶν ἐπιμελέστερον ἀνιχνεύσασθαι
καὶ πολυπραγμονῆσαι, τίω δή ποτε ἄρα ἐστὶ τὸ ἐπὶ τοσοῦτον
κινῆσαν τὴν ὀργὴν τοῦ θεοῦ καὶ τὸ ἀπότομον τοῦ θυμοῦ αὐτῷ καθ’
ἡμῶν. παροξύναν. ἀμέλει καὶ συνεσκέψατο πνευματικοῖς καὶ
θείοις ἀνδράσι περὶ τοῦ πράγματος. καὶ ἐπεὶ ἔμαθε παρ’ αὐτῶν,
ού φαῦλον εἶναι παραίτιον τοῦ θείου μηνίματος, ἅψασθαι ὅλως
ἡμᾶς τῶν εύαγιῦν καὶ θείων τοῦ θεοῦ κειμηλίων, ’κᾶν μὴ άπὸ
πονηρᾶς τοῦτο καρδίας πέπρακταί τε καὶ τετελεσιούργηται, ὅτι
μηδὲ τὰ θεῖα κοινοῦσθαι τῶν ἐνδεχομένων ὅλως ἐστὶ, μηδὲ τὰ
εἷς χεῖρας παρατεθέντα θεοῦ ἐξ ἐκείνων αὖθις ἆνταφαιρεῒσθαι
καὶ εἷς ἑτέρας χρείας καταβιβάζεσθαί τε καὶ στρέφεσθαι· δεῖν
ἔγνω ἅμα μὲν τὴν μέλλουσαν ὁρμὴν ἀναστεῖλαι τοῦ κακοῦ, ἵνα
μηκέτι τὸ ἀπὸ τοῦδε παρὰ χριστιανοῒς βασιλεῦσι πάροδον εὕρῃ
ποτὲ, ἅμα δὲ καὶ τὰ προδιελθόντα καθόσον σθένος ἰάσασθαι.

α’. Ούκοῦν καὶ ἐξομολογουμένη ἐνώπιον θεοῦ καὶ ἀνθρώπων
ἦ βασιλεία μου καὶ τὴν συγχώρησιν ἐν οἷς ἔδρασεν ἀβουλήτως
ἐκ μέσης ἀνακαλουμένη ψυχῆς, παρεγγυᾶται καὶ ἐν ἐπηκόῳ θεοῦ
κατατίθεται, πάντα τὰ ἀπὸ τῆς αὐτοκρατορίας αὐτῆς καὶ ἄχρι
τῆς δεῦρο τῶν ἱερῶν ἐκκλησιῶν ἀφαιρεθέντα καὶ εἷς τὰς τοῦ
δημοσίου χρείας στραφέντα ἆποκαταστήσεσθαι αὖθις παρὰ τοῦ
κράτους αὐτῆς ταῖς ἐκκλησίαις τοῦ θεοῦ, μετὰ τὴν τῆς κοσμι-
κῆς καταιγίδος κατάπτωσιν καὶ τὴν τῆς βασιλείας εἰς τὸ κρεῖτ-
·τον ἀποκατάστασιν· ὥς γὰρ ἴδιον χρέος αὐτὰ ἀναδέχεται, καὶ
ὀφειλέτης εἶναι ταῖς ἁγίαις ἐκκλησίαις οὐκ ἀπαναίνεται. εἷς δέ
γε τὸν ἐσόμενον άπὸ τοῦδε χρόνον ἑαυτῇ τε καὶ πᾶσι τοῖς μετ’
αὐτὴν ’χριστιανοῒς βασιλεῦσι διὰ τῆς παρούσης χρυσοβούλλου
γραφῆς τὸν άπὸ θεοῦ δεσμὸν ἐπιτίθησι, μηκέτι τολμῆσαι ἅψα-
σθαι ἱερῶν, κᾶν πᾶσα ἀνάγκη βιάζεται, μὴ χεῖρας άνάγνους
ἐπαφεῖναι τοῖς ἱεροῖς, μὴ βεβηλῶσαι τὰ θεῖα κειμήλια διὰ τῆς
εἰς δημοσίους ἐξόδους τούτων περιαγωγῆς. μέσον δὲ θεοῦ καὶ
ἀνθρώπων φραγμοῦ τεθέντος, ὃν οὖ παρελεύσεται εὐσεβὴς, ἄν-
θρωποι μὲν τοῖς ἡμετέροις χρησόμεθα, θεὸς δὲ τὰ ἀνατεθέντα
αὐτῷ ἕξει ἀκίνητα, καὶ πάντολμος χεὶρ τούτων οὐχ ἅψεται. καὶ
εἲ τις, δέσποτα καὶ θεὲ, τὸ ἀπὸ τοῦδε χεῖρας τολμήσει ἐπι-

