Imp. Constantini porphyrogeniti. 229

ἐσχατιὰν κατῆλθε τήν ἡμετέραν, καὶ παραπλησίως ἡμῖν σαρκὸς
καὶ αἵματος ἐκοινώνησεν, ἵνα τοὺς ἐξ ἀλλήλων διῃρημένους εἰς
ἑνότητα καταστήσῃ. ἔπειτα καὶ τοῒς τὰ ἐκείνου μαθήματα“
πεπαιδευμένοις ταύτην κατέλιπε τὴν κληρονομίαν, τὸ εἰρηνεύειν
ἐν ἀλλήλοις, καὶ οὗ τοῦτο μόνον, ἀλλὰ καὶ τὸ πρὸς εἰρήνην
ἄγειν ἑτέρους πρὸς ἑαυτοὺς στασιάζοντας. ἀλλὰ γὰρ τοιούτου
ὄντος τοῦ πράγματος, ἐξαρχῆς καὶ μέχρι τοῦ νῦν οὗ διέλιπεν
ἦ τοῦ πονηροῦ στασιώδης κακία τὸ ἱερὸν τῆς ἐκκλησίας δια-
ταράττουσα πλήρωμα, νῦν μὲν ταύτην νῦν δὲ ἐκείνην ἀνακι-
νοῦσα τὴν πρόφασιν. ἄλλ’ ὅ μὲν τοιοῦτος· ὃ δὲ τῆς εἰρήνης
αἴτιος καὶ διδάσκαλος χριστὸς ὃ θεὸς ἡμῶν, ὅ πύλας εἰπὼν
ᾅδου μὴ κατισχύσειν τῆς ἐκκλησίας αὐτοῦ, ἀεὶ τὰ σκάνδαλα εἰς
τὴν τοῦ πονηροῦ κεφαλὴν περιτρέπων, τὴν εἰρήνην τῇ ἐκκλησίᾳ
διαφυλάττει ἆλύμαντον. οὗτος“’ ἐκεῖνος, ἥ εἰρήνη ἡμῶν χρ ι-
στὸς, ὃ θεὸς, ὃ πατὴρ, ὃ ἀρχιερεὺς, ὃ ποιμὴν ὃ ἀληθινὸς,
τῶν ἱερῶν τέκνων τῆς πανάγνου νύμφης αὐτοῦ, τῆς ἐκκλησίας,
ἐξ άλλήλων διασπασθέντων, τῇ αῧτοῦ προνοίᾳ καὶ χάριτι τὴν
,ἕνωσιν αὐτοῖς κατεπράξατο, καὶ τοῖς άχράντοις κόλποις πάλιν
συνήγαγε τῆς μητρός· διδοὺς ἐκείνῃ μὲν χαίρειν &ms τῇ συν-
αγωγῇ τῶν τέκνων, ἑαυτῷ δὲ τὴν ἐξ ἑνὸς στόματος καὶ μιᾶς
καρδίας προσάγεσθαι τῆς δόξης ἀναφορὰν, πᾶσι δὲ τοῖς, ὅσοι
μὴ πρὸς τὴν ταραχώδη τοῦ δαίμονος προαίρεσιν άποκλίνουσιν
ἇλλὰ τοῦ τῆς εἰρήνης αἰτίου τὸ παράγγελμα τιμῶσι, τὴν εὗ-
χαριστίαν προσάγειν. ἀλλ’ ἐπὶ μὲν τῶν ἅνω χρόνων ἐγένοντο
σκανδάλων ἀφορμαὶ, ὁποῖαι δή καὶ γεγόνασι, καὶ πρὸς τὴν
ἑκάστοτε κίνησιν τοῦ κακοῦ τοῖς σοφοῖς τῶν ἐκκλησιῶν οἰκο-
νόμοις ἡ πρόσφορος ἐξεύρηται θεραπεία· νῦν δὲ ὅτε“ συμ- Α
βέβηκε τεταράχθαι τὴν ἐκκλησίαν ἐξ ἀφορμῆς γαμικῆς ἐν τῷ
μὴ τυγχάνειν τὸν γάμον ἐλεύθερον μέμψεως, πρὸς τὴν ἐκείνου
κώλυσιν ἢ τῆς ἐκκλησίας ἱερὰ κρίσις φέρει τὴν γνώμην, καὶ τοῦ
μὴ προέρχεσθαι τοῦτον ἔτι χώραν εὖρίσκειν. οὕτω γὰρ καὶ νῦν
καὶ μετέπειτα τῶν κατεχόντων σκανδάλων ἀπηλλάχθαι περι-
γενήσεται τοῖς, ὅσοι μὴ τὸ φιλόνεικον καὶ τὴν ἔριν ἀντὶ τῆς
εἰρήνης ἠγάπησαν τοῦ χριστοῦ. τῆς γὰρ προφάσεως ἐκποδὼν
γεγενημένης, ἀφ’ ἧς ἐξέφυ τὰ σκάνδαλα, τοῦ εἰρηνεύειν τοῖς
ἀγαπῶσιν εἰρήνην οὐδεμία ἐστὶν ἦ κωλύουσα πρόφασις. καὶ
γὰρ ἐν παντὶ πράγματι οὕτως ἔχει· τῆς σφαλερᾶς αἰτίας τῆς

⁶ Leunoi. in marg. παθήματα. “’ Malim οὕτως. ⁸ Leunoi. ὅτι. Emen-
δεινὴ nhallis.

